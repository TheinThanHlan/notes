သေချာစွာ ပြသပေးတဲ့အတွက် အထူးကျေးဇူးတင်ပါတယ်။
ယမ်းစိမ်း ထုတ်ယူဖို့အတွက် အလွယ်ကူဆုံးနည်းတစ်ခုလေးပါ။ 

* မြေတလင်းပြင်ကို လယ်ကွက်လို ဘောင်ခတ်ပြီး ကောက်ရိုးထူထူ ခင်းထားပါ။

*ကောက်ရိုးခင်းထားတဲ့မြေပေါ်ကို တပါတ် ဆယ်ရက်လောက် လူ့သေး ပြည့်နှစ်နေအောင် ပက်ပေးပါ ကောက်ရိုးတွေရွှဲသွားပါစေ။

*သေး ကျင်ငယ်ရေများများရဖို့ လူတွေစုပြီး ဂါလန်ပုံးတွေထဲ သေးစုထားကြရမှာ ဖြစ်ပါတယ်။ မနက်ဆောဆောပေါက်တဲ့ ဆီးက ပိုအစွမ်းရှိတယ်။

* စုထားတဲ့ ဆီးတွေကို ရေပန်းကရားထဲ့ထည့်ပြီး ကောက်ရိုးတွေပေါ်နေရာအနှံ့ဖြန်းပေးပါ။

*ကောက်ရိုးတွေပေါ်ကို မိုးကာ အုပ်ပေးထားပါ။ နေပူမမိစေပါနှင့်။

*တပါတ်ဆယ်ရက် ဆီးဝအောင်လောင်းပြီးတဲ့အခါ ဆီးလောင်းတာ ရပ်ပါ။ နောက်တပါတ်လောက် မိုးကာ အုပ်ထားပါ။ 

*တပါတ်လောက်ဆီးလောင်းတာ ရပ်ပြီးရင်
ကောက်ရိုးတွေကို ဖယ်ပြီး အခြောက်ခံထားပါ။ နှာခေါင်းမှာ မတ်စ် တပ်ထားပါ အနှံ့ဆိုးလို့ပါ။အခန့်မသင့်ရင် သတိပါမေ့တတ်ပါတယ်။

*သေးလောင်းထားတဲ့ တလင်းပြင်ကို အခြောက်ခံထားပါ။ မိုးကာဖယ်လို့ရပါပြီ။

*အခြောက်ခံထားတဲ့ ကောက်ရိုးတွေကို တိုင်ကီပြတ်ထဲထည့်ပြီးမီးရှို့ပါ။ ပြာရအောင်ယူပါ။ ပြာကို သိမ်းထားပါ။

*သေးလောင်းပြီး ခြောက်သွေးသွားတဲ့ တလင်းပြင်က အပေါ်ယံမြေကြီးတွေကို ခြစ်ယူပါ။ ကော်ယူပါ။ 

*တလင်းမြေကို အမှုန့်ဖြစ်အောင် လုပ်ပါ။ ကောက်ရိုးပြာနှင့်ရောပါ။  မြေနှင့်ပြာ ရောထားတာတွေကို စည်ပိုင်းပြတ်ထဲ ထည့်ပါ။ မြေနှင့်ပြာရောပြီးသားထဲ ရေလောင်းထည့်ပါ။  ရေက ခြောက်လက်မလောက် အပေါ်မှာ ပိုနေပါစေ။

*ရေရောထားတာတွေကို စည်ပိုင်းပြတ်ထဲ နာရီဝက်လောက် သေချာသမအောင် မွှေပါ။ မွှေပြီး ရပ်ထားပါ။ ရေကိုအကြည်ခံထားပါ။

* ရေကြည်လာရင် ခွက်နှင့် အပေါ်ယံက ခပ်ခပ်ပြီး ဒယ်အိုးကြီးထဲထည့်ပါ။  ချက်ပြီးရေခမ်းစပြုလာရင် အဲဒီရေကို မြေအိုးထဲ အဖုံးပိတ်ထည့်ထားပါ။ ယမ်းစိမ်းခဲတွေရလာပါလိမ့်မယ်။

​အကြည်ခံထားတဲ့ရေကို ခပ်ထုတ်ပြီး အဲဒိစည်ပိုင်းပြတ်ထဲ နောက်တခါရေပြန်ထည့်ပြီးပြန်မွှေပါ။ပြာလေးနဲနဲပြန်ထည့်ပါ။  အကြည်ခံပြီး ရေကို စစ်ယူပါ။ ပြန်ချက်ပါ။  ဒီတခါ ရေကြည်ယူပြီး စည်ပိုင်းထဲကက မြေကို တလင်းထဲပြန်ထည့်လိုက်ပါ။ နှစ်ကြိမ်သာသုံးလို့ရပါတယ်။

ဆရာလုပ်တာမဟုတ်ပါ။ ကျနော့်အဖိုး လုပ်ခဲ့တာပြောပြတာပါ။ အဖိုးက မုဆိုးကြီးပါ။ ကျနော်တို့က ရှမ်းပြည်ကပါ။
